[
  {
    "page_number": 1,
    "title": "The Project Gutenberg EBook of Philosophiae Naturalis Principia",
    "content": "The Project Gutenberg EBook of Philosophiae Naturalis Principia\nMathematica, by\nIsaac Newton\nThis eBook is for the use of anyone anywhere at no cost and with\nalmost no restrictions whatsoever.\nYou may copy it, give it away or\nre-use it under the terms of the Project Gutenberg License included\nwith this eBook or online at www.gutenberg.org\nTitle: Philosophiae Naturalis Principia Mathematica\nAuthor: Isaac Newton\nRelease Date: March 1, 2009 [EBook #28233]\nLanguage: Latin\nCharacter set encoding: ISO-8859-1\n*** START OF THIS PROJECT GUTENBERG EBOOK PHILOSOPHIAE NATURALIS ***\nProduced by Jonathan Ingram, Keith Edkins and the Online\nDistributed Proofreading Team at http://www.pgdp.net\nPHILOSOPHIÆ\nNATURALIS\nP R I N C I P I A\nMATHEMATICA\nAutore IS. NEWTON, Trin. Coll. Cantab. Soc. Matheseos\nProfessore Lucasiano, & Societatis Regalis Sodali.\nIMPRIMATUR.",
    "book_number": 1,
    "section_number": 1,
    "section_type": "text"
  },
  {
    "page_number": 2,
    "title": "S. PEPYS, Reg. Soc. PRÆSES.",
    "content": "S. PEPYS, Reg. Soc. PRÆSES.\nJulii 5. 1686.\nLONDINI,\nJussu Societatis Regiæ ac Typis Josephi Streater. Prostat apud\nplures Bibliopolas. Anno MDCLXXXVII.",
    "book_number": 1,
    "section_number": 2,
    "section_type": "text"
  },
  {
    "page_number": 3,
    "title": "I L L U S T R I S S I M Æ",
    "content": "I L L U S T R I S S I M Æ\nS O C I E T A T I\nR E G A L I\na Serenissimo\nREGE CAROLO II.\nAD\nPHILOSOPHIAM PROMOVENDAM\nF U N D A T Æ,\nET AUSPICIIS\nPOTENTISSIMI MONARCHÆ\nJ A C O B I II.\nFLORENTI.\nTractatum hunc humillime D.D.D.\nIS. NEWTON.",
    "book_number": 1,
    "section_number": 3,
    "section_type": "text"
  },
  {
    "page_number": 4,
    "title": "P R Æ F A T I O",
    "content": "P R Æ F A T I O\nAD\nL E C T O R E M.\nCum Veteres Mechanicam (uti Author est Pappus) in verum Naturalium\ninvestigatione maximi fecerint, & recentiores, missis formis substantialibus &\nqualitatibus occultis, Phænomena Naturæ ad leges Mathematicas revocare ag-\ngressi sint: Visum est in hoc Tractatu Mathesin excolere quatenus ea ad Philo-\nsophiam spectat. Mechanicam vero duplicem Veteres constituerunt: Rationalem\nquæ per Demonstrationes accurate procedit, & Practicam. Ad practicam spec-\ntant Artes omnes Manuales, a quibus utiq; Mechanica nomen mutuata est. Cum\nautem Artiﬁces parum accurate operari soleant, ﬁt ut Mechanica omnis a Ge-\nometria ita distinguatur, ut quicquid accuratum sit ad Geometriam referatur,\nquicquid minus accuratum ad Mechanicam.\nAttamen errores non sunt Artis\nsed Artiﬁcum. Qui minus accurate operatur, imperfectior est Mechanicus, & si\nquis accuratissime operari posset, hic foret Mechanicus omnium perfectissimus.\nNam & Linearum rectarum & Circulorum descriptiones in quibu",
    "book_number": 1,
    "section_number": 4,
    "section_type": "text"
  },
  {
    "page_number": 5,
    "title": "mundani. Ibi enim, ex phænomenis cælestibus, per Propositiones in Libris pri-",
    "content": "mundani. Ibi enim, ex phænomenis cælestibus, per Propositiones in Libris pri-\noribus Mathematice demonstratas, derivantur vires gravitatis quibus corpora ad\nSolem & Planetas singulos tendunt. Deinde ex his viribus per Propositiones eti-\nam Mathematicas deducuntur motus Planetarum, Cometarum, Lunæ & Maris.\nUtinam cætera Naturæ phænomena ex principiis Mechanicis eodem argumen-\ntandi genere derivare liceret. Nam multa me movent ut nonnihil suspicer ea om-\nnia ex viribus quibusdam pendere posse, quibus corporum particulæ per causas\nnondum cognitas vel in se mutuo impelluntur & secundum ﬁguras regulares co-\nhærent, vel ab invicem fugantur & recedunt: quibus viribus ignotis, Philosophi\nhactenus Naturam frustra tentarunt. Spero autem quod vel huic Philosophandi\nmodo, vel veriori alicui, Principia hic posita lucem aliquam præbebunt.\nIn his edendis, Vir acutissimus & in omni literarum genere eruditissimus Ed-\nmundus Halleius operam navavit, nec solum Typothetarum Sphalmata correxit\n& Schemata i",
    "book_number": 1,
    "section_number": 5,
    "section_type": "text"
  },
  {
    "page_number": 6,
    "title": "IN",
    "content": "IN\nVIRI PRÆSTANTISSIMI\nD. ISAACI NEWTONI\nOPUS HOCCE\nM A T H E M A T I C O - P H Y S I C U M\nSæculi Gentisque nostræ Decus egregium.\nEn tibi norma Poli, & divæ libramina Molis,\nComputus atque Jovis; quas, dum primordia rerum\nPangeret, omniparens Leges violare Creator\nNoluit, æternique operis fundamina ﬁxit.\nIntima panduntur victi penetralia cæli,\nNec latet extremos quæ Vis circumrotat Orbes.\nSol solio residens ad se jubet omnia prono\nTendere descensu, nec recto tramite currus\nSidereos patitur vastum per inane moveri;\nSed rapit immotis, se centro, singula Gyris.\nJam patet horriﬁcis quæ sit via ﬂexa Cometis;\nJam non miramur barbati Phænomena Astri.\nDiscimus hinc tandem qua causa argentea Phœbe\nPassibus haud æquis graditur; cur subdita nulli\nHactenus Astronomo numerorum fræna recuset:\nCur remeant Nodi, curque Auges progrediuntur.\nDiscimus & quantis reﬂuum vaga Cynthia Pontum\nViribus impellit, dum fractis ﬂuctibus Ulvam\nDeserit, ac Nautis suspectas nudat arenas;\nAlternis vicibus suprema ad ",
    "book_number": 1,
    "section_number": 6,
    "section_type": "text"
  },
  {
    "page_number": 7,
    "title": "Furta & Adulteria, & perjuræ crimina Fraudis;",
    "content": "Furta & Adulteria, & perjuræ crimina Fraudis;\nQuive vagis populis circumdare mœnibus Urbes\nAutor erat; Cererisve beavit munere gentes;\nVel qui curarum lenimen pressit ab Uva;\nVel qui Niliaca monstravit arundine pictos\nConsociare sonos, oculisque exponere Voces;\nHumanam sortem minus extulit; utpote pauca\nRespiciens miseræ solummodo commoda vitæ.\nJam vero Superis convivæ admittimur, alti\nJura poli tractare licet, jamque abdita cœcæ\nClaustra patent Terræ rerumque immobilis ordo,\nEt quæ præteriti latuerunt sæcula mundi.\nTalia monstrantem mecum celebrate Camænis,\nVos qui cœlesti gaudetis nectare vesci,\nNEWTONVM clausi reserantem scrinia Veri,\nNEWTONVM Musis charum, cui pectore puro\nPhœbus adest, totoque incessit Numine mentem:\nNec fas est propius Mortali attingere Divos.\nEDM. HALLEY.",
    "book_number": 1,
    "section_number": 7,
    "section_type": "text"
  },
  {
    "page_number": 8,
    "title": "PHILOSOPHIÆ",
    "content": "PHILOSOPHIÆ\nNATURALIS\nPrincipia\nMATHEMATICA.\nDeﬁnitiones.\nDef. I.\nQuantitas Materiæ est mensura ejusdem orta ex illius Densitate &\nMagnitudine conjunctim.\nAer duplo densior in duplo spatio quadruplus est. Idem intellige de Nive\net Pulveribus per compressionem vel liquefactionem condensatis.\nEt par est\nratio corporum omnium, quæ per causas quascunq; diversimode condensantur.\nMedii interea, si quod fuerit, interstitia partium libere pervadentis, hic nullam\nrationem habeo. Hanc autem quantitatem sub nomine corporis vel Massæ in\nsequentibus passim intelligo. Innotescit ea per corporis cujusq; pondus. Nam\nponderi proportionalem esse reperi per experimenta pendulorum accuratissime\ninstituta, uti posthac docebitur.\nDef. II.\nQuantitas motus est mensura ejusdem orta ex Velocitate et quantitate Materiæ\nconjunctim.\nMotus totius est summa motuum in partibus singulis, adeoq; in corpore dup-\nlo majore æquali cum Velocitate duplus est, et dupla cum Velocitate quadruplus.\nDef. III.\nMateriæ vis insita ",
    "book_number": 1,
    "section_number": 8,
    "section_type": "text"
  },
  {
    "page_number": 9,
    "title": "Hæc semper proportionalis est suo corpori, neq; diﬀert quicquam ab inertia",
    "content": "Hæc semper proportionalis est suo corpori, neq; diﬀert quicquam ab inertia\nMassæ, nisi in modo concipiendi. Per inertiam materiæ ﬁt ut corpus omne de\nstatu suo vel quiescendi vel movendi diﬃculter deturbetur. Unde etiam vis in-\nsita nomine signiﬁcantissimo vis inertiæ dici possit. Exercet vero corpus hanc\nvim solummodo in mutatione status sui per vim aliam in se impressam facta,\nestq; exercitium ejus sub diverso respectu et Resistentia et Impetus: Resistentia\nquatenus corpus ad conservandum statum suum reluctatur vi impressæ; Impetus\nquatenus corpus idem, vi resistentis obstaculi diﬃculter cedendo, conatur sta-\ntum ejus mutare. Vulgus Resistentiam quiescentibus et Impetum moventibus\ntribuit; sed motus et quies, uti vulgo concipiuntur, respectu solo distinguun-\ntur ab invicem, neq; semper vere quiescunt quæ vulgo tanquam quiescentia\nspectantur.\nDef. IV.\nVis impressa est actio in corpus exercita, ad mutandum ejus statum vel\nquiescendi vel movendi uniformiter in directum.\nConsistit hæc vi",
    "book_number": 1,
    "section_number": 9,
    "section_type": "text"
  },
  {
    "page_number": 10,
    "title": "Uti Virtus Magnetis ejusdem major in minori Distantia, minor in majori: vel",
    "content": "Uti Virtus Magnetis ejusdem major in minori Distantia, minor in majori: vel\nvis gravitans major in Vallibus, minor in cacuminibus præaltorum montium (ut\nexperimento pendulorum constat) atq; adhuc minor (ut posthac patebit) in ma-\njoribus distantiis a Terra; in æqualibus autem distantiis eadem undiq; propterea\nquod corpora omnia cadentia (gravia an levia, magna an parva) sublata Aeris\nresistentia, æqualiter accelerat.\nDef. VIII.\nVis centripetæ quantitas motrix est ipsius mensura proportionalis motui, quem\ndato tempore generat.\nUti pondus majus in majori corpore, minus in minore; inq; corpore eodem\nmajus prope terram, minus in cælis. Hæc vis est corporis totius centripetentia\nseu propensio in centrum & (ut ita dicam) pondus, & innotescit semper per vim\nipsi contrariam & æqualem, qua descensus corporis impediri potest.\nHasce virium quantitates brevitatis gratia nominare licet vires absolutas,\nacceleratrices & motrices, & distinctionis gratia referre ad corpora, ad corpo-\nrum loca, & ad ce",
    "book_number": 1,
    "section_number": 10,
    "section_type": "text"
  }
]